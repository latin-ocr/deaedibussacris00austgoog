-2-

rum catalogum adnotatis instaurationibus reconcinne-
muS, altero dicamus de quaestionibus hisce: quae ratio
inter veteres dies festos et aedium¹ natales intercedat,
num qua causa fuerit, cur templa aut 'intra aut extra
pomerium construerentur, quae aedes locum vetustiorum
ararum sacellorumque obtinuerint, non defuturos esse
sperantes, qui omni materie adhibita fusius copiosiusque
rem persequantur. Sed antequam ad id quod nobis pro-
positum erat, accedamus, fontes qui sint et quatenus fides
sit iis habenda, brevi exponere oportebit. Scientiam nos-
tram de aedium sacrarum historia haurimus partim e
rerum scriptoribus partim ex hemerologiis post fastos a
Caesare emendatos conscriptis; quaecunque illi de materia
nobis tractanda memoriae prodiderunt, vel recte vel per
ambages ex urbis annalibus defluxisse cum inter viros
doctos nulla sit controversia, ad eos ut ultimum fontem
redeundum nobis esse nemo est quin intellegat. Sed cum
pleraque, quae ex illis desumpserunt auctores, ita ampli-
ficata sint et exornata, ut ad cognoscendam historiam
Romanam nisi summa servata cautione non adhibenda
sint, relationes de rebus sacriS, quippe quae annalium
formam brevi aridaque rerum enumeratione conspicuam
magna ex parte ostendant, testimonia sunt aliis nuntiis
multo certiora nec, quotiens additamenta primitivam for-
mam commutarunt, eam ad exemplar integrarum perspicere
nimis est difficile; annales ex pontificum tabulis excerptos
non *ultra annum u. c. 245 tetendisse inde apparet, quod
usque ad illud tempus nomina consulum servata sunt.
Itaque narrationes, quae ad regum aetatem pertinent,
fabulosas habebimus, posteriores interdum inscriptionibus
confirmatas genuina annalium traditione restituta huic
quaestioni fundamentum subdemus, Fontem fide dignissi-
mum putari oportet hemerologia, quae temporis spatium
a proelio Actiaco usque ad annum 51 p. Chr. complec-
tuntur3 in his, id quod Mommsen egregio commentario
C. I. L I p. 376 ad liquidum perduxit, tria genera ad-

711

